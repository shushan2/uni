<html>

<head>
    <meta http-equiv="Content-Type" content="text/html; charset=utf-8">
    <title> Ядки - как да не ги изядеш </title>
</head>

<body>

    <h2>Съдържание:</h2>
    <ol>
        <li><a href="#fustuci">Фъстъци</a></li>
        <li><a href="#bademi">Бадеми</a></li>
        <li><a href="nuts2.html#kashu">Страница 2 - Кашу</a></li>
        <li>
            <a href="http://bg.wikipedia.org/wiki/Ядка">Ядките - обща информация</a>
        </li>
        <li>
            <a href="http://en.wikipedia.org/wiki/Nut_%28fruit%29">Nuts - general information</a>
        </li>
    </ol>

    <h2 id="fustuci">1. Фъстъци</h2>
    <a href="Peanuts_with_skin.jpg">
        <img src="Peanuts_with_skin.jpg" height="100">
    </a>
    <h3>Значение</h3>
    <p> Фъстъците са ценна маслодайна култура. В семената се акумулират 47–54 % мазнини с много високо качество,
        белтъчини (20–37 %) и въглехидрати. Те са богати на витамин В1, В3, Е и цинк.
        Витамин В3 влияе позитивно върху нервната система. Като мощен антиоксидант Витамин Е спомага за предотвратяване
        на сърдечносъдови заболявания и рак. Цинкът има ключова роля в изграждането на протеините и за обновяване на
        тъканите.
        Маслото от фъстъци се приближава по качество до маслиновото и в консервната промишленост се предпочита пред
        слънчогледовото. При редица народи фъстъченото масло се явява основно при храненето.
        <br>Фъстъците са отлична храна и като ядки. Препоръчва се да се консумират след тежки заболявания и при силна
        анемия. Нормализира дейността на жлезите с вътрешна секреция. Печени, осолени или подсладени, ядките от фъстъци
        са предпочитано лакомство.
        <br>Кюспето от фъстъци, получено след екстрахиране на маслото, е ценен концентриран фураж. Стъблата и листата
        след прибирането се приемат с охота от животните и по хранителна стойност се изравняват с люцерното сено.
        Като бобово растение, фъстъците имат важно агротехническо значение – те обогатяват почвата с азот и са отличен
        предшественик за зърнено-житните и окопните култури.
    </p>
    <h3>Произход и разпространение</h3>
    <p>Фъстъците произхождат от Южна Америка. Като естествен център на възникването на вида се счита региона между 10 и
        28 ° на изток от Андите (Бразилия, Уругвай, Парагвай, Боливия). Преди повече от 3500 години инките са ги
        използвали при погребения. Те са слагали фъстъци при мъртвите като храна, която да вземат в отвъдния свят.
        <br>В Европа са пренесени от Азия, откъдето произлиза и първоначалното им наименование „китайски орех“. Някои
        източници смятат, че в Европа са пренесени директно от Америка и че главна заслуга за това имат португалските
        мореполаватели.
        <br>Общата площ на фъстъците нараства значително (3-кратно) през периода от 1939 г. до 80-те години на 20 век –
        от 70 млн. дка на над 200 млн. дка. 50 % от площта им е в Азия (най-вече Индия и Китай), следвана от Африка, а
        Европа е на последно място с около 100 хил. дка – съсредоточени във Франция, Португалия, Испания и Италия.
        Рекордьор по отношение на добива е Испания (средно 300 кг/дка), на следващо място е Мароко (260 кг/дка), а на
        трето Египет (180 кг/дка).
        <br>Фъстъците са нова култура за българското земеделие. Първите сведения се отнасят към 1896 г. През 1926 г.
        фъстъците за пръв път са регистрирани като култура в статистиката, но практическо значение културата има от 1930
        г. От началото на Втората световна война до края на 80-те площта им е доста постоянна – 30–40 хил.дка, но през
        1991 г. достига своя пик от 150 хил. дка, което нарежда маслодайната култура на второ място след слънчогледа.
        <br>В момента в цялата страна има не повече от 15 хил. дка, като основните площи са в областта на гр. Садово.
        Като цяло производството е съсредоточено главно в 2 региона – Пловдивски и Благоевградски. Добивите у нас са
        пряко свързани с условията на годината и варират между 100 и 150 кг/дка. А площите не надхвърлят 30-40 хил. дка.
        <br>От 2004 г. се чества Ден на фъстъка в гр. Садово. Всяка последна събота на м. март се провежда национален
        конкурс за Най-добър производител на фъстъци и се организират празненства.
    </p>
    <p><a href="http://bg.wikipedia.org/wiki/Фъстък" target="_blank">За повече информация</a>
        <br>Обратно към съдържанието
    </p>


    <h2 id="bademi">2. Бадеми</h2>
    <a href="Sa_almonds.jpg">
        <img src="Sa_almonds.jpg" height="100">
    </a>
    <h3>Значение</h3>
    <p>Бадемите са отглеждани преди хилядолетия, но е отнело доста време за тяхното наименуване. Ботанистите постоянно
        измисляли нови и нови имена за него.
        <br>В миналото консумацията на бадеми е била много популярна в лечението на болестите на богаташите. А готвачите
        на високопоставените семейства добавяли бадеми към месните ястия, за да са по-лесно смилаеми. И до днес ядката
        се счита за кралски плод.
    </p>
    <h3>Хранителна стойност</h3>
    <p>Бадемите са известни със свойствата си на антиоксидант. Те са изключително богати на витамин Е (в 100 g се
        съдържат 229% от препоръчителната дневна доза). Той играе важна роля за предотвратяване на сърдечносъдови
        заболявания и рак, както и за забавяне на процеса на стареене. Високите стойности на фосфор и магнезий в
        бадемите спомагат за заздравяване на костите. Освен това те са богати на ненаситени мазнини.</p>
    <h3>Произход и разпространение</h3>
    <p>Родината на бадема е Югозападна Азия. Опитомената форма може да се отглежда и в по-северни области, включително
        на Британските острови. Култивират се около 20 разновидности на бадема, които се различават по период на цъфтеж
        и здравина на ядковидната черупка Световното производство на бадеми е около 1,4 млн. тона (1 млн. тона през
        1995, 1,85 млн. тона през 2002) по данни на ФАО. Най-големите производители са Съединените щати, Гърция, Иран,
        Италия, Мароко, Португалия, Испания, Сирия, Турция.
        <br>В България бадемът се отглежда предимно в райони с високи пролетни температури и места, където рядко има
        късни пролетни слани. Причината за това е, че бадемът е един от най-ранно цъфтящите култури у нас. Това е често
        причина ранните пролетни слани да унищожат цъфтежа, а и от там плода на растението. Благоприятни места са
        крайбрежните райони на Черноморието и някои южни балкански котловини.
    </p>
    <p><a href="http://bg.wikipedia.org/wiki/Бадем">За повече информация</a> 
        <br>Обратно към съдържанието
    </p>
</body>

</html>